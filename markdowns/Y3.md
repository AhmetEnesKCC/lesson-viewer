---
title: 3.  Blockchain Platformları
author: Kaan Eren Yavuz
student-number: 090200348
---

## Bitcoin

➡Kasım 2008’de Satoshi Nakamoto adı ile yayınlanan bir makale kapsamında ortaya çıkmış, 2009 yılı başında açık bir ağ olarak faaliyete girmiştir.

➡ Günümüz dünyasında para transferi yapabilmek için bankalar ya da bu konuda özelleşmiş ara kurumlar (WesternUnion gibi) hizmet sunmaktadır.

➡ Bitcoin platformunda, kripto para birimi Bitcoin (BTC) ve platforma dahil olan kişilerin dijital cüzdanları (Bitcoin adresleri) bulunmaktadır. Dijital cüzdan açmak, ücretsiz ve basit bir işlemdir.

### Bitcoin ağında işlem yapılan kripto para birimi Bitcoin nasıl üretilir?

➡Bitcoin protokolü kapsamında, sistemde yeni Bitcoin yaratılmasının tek yolu, Bitcoin Blockchain Ağı üzerinde, yeni blok kaydının gerçekleştirilmesidir. Bu kaydı gerçekleştiren noktaya, emeğinin ve bu işlemin karşılığı olarak belli bir miktar Bitcoin kaydı verilir.

➡Satoshi Nakamoto, sistemi ilk kez tasarlarken zaman içinde kullanıcı sayısının artabileceğini ve Bitcoin üretimine ilginin yükseleceğini öngörmüştür. Bu sebeple sistemde enflasyona izin vermemek üzere bazı kurallar belirlemiştir. Bu sayede üretilebilecek toplam bitcoin miktarını sınırlı tutmuştur.

➡Üretilebilecek toplam Bitcoin miktarı sınırlı olmakla birlikte Bitcoin, kendi içerisinde daha ufak birimlere bölünebilir.

➡Bitcoin Blockchain Ağı’nın yapısı temel olarak; sınırlı ve kontrollü üretilebilen bir veri kaydının (kripto para biriminin) oluşturulması, bu kayıtların kopyalanmadan ve bozulmadan sahipliğinin belirlenmesi, bu sahipliğin başka sahiplere aktarılması üzerine kuruludur

![](https://i01.sozcucdn.com/wp-content/uploads/2022/01/16/iecrop/shutterstock_1682134423_16_9_1614005607-880x495-1_16_9_1618810385_16_9_1619157189_16_9_1642321170.jpg)

## Ethereum

➡Bitcoin platformunun sağladığı altyapının belirli bir iş modelinin gerçekleştirilmesi (eşler arası kripto para transferi) için tasarlanmış olması, sahip olduğu yeteneklerin farklı alanlar için kullanılmasını sınırlandırmaktadır.“Bitcoin gerçek dünyanın ihtiyaçlarına tam olarak cevap vermekten uzak” diyen Vitalik Buterin, bu ihtiyaçları tanımlayarak daha 19 yaşındayken Ethereum platformunu tasarlamış ve bir alternatif olarak sunmuştur.

➡Ethereum, uygulama geliştiricilerin hazır senaryoların ötesinde merkezi olmayan uygulamaları geliştirmesine ve devreye sokmasına olanak tanıyan yenilikçi bir Blockchain platformudur.

➡Ethereum platformu, Ether (ETH) adı altında kendine ait bir kripto-para birimine sahiptir.

➡Ethereum üzerinde geliştirilen ve geliştirilmeye devam eden oldukça fazla proje bulunmaktadır.

![](https://upload.wikimedia.org/wikipedia/commons/thumb/6/6f/Ethereum-icon-purple.svg/800px-Ethereum-icon-purple.svg.png)

## Ripple

➡Ripple, temel olarak gerçek zamanlı bir uluslararası para gönderim/ödeme platformudur.

➡Ripple, diğer Blockchain platformlarında gördüğümüz “Proof of Work” ya da “Proof of Stake” mutabakat yöntemlerini kullanmak yerine kendisine ait özel bir mutabakat protokolünü (Interledger Protocol) kullanmaktadır.

➡Ripple platformu üzerinde kullanıcılar (Ripple entegrasyonu olan finansal kurumlar), güvendikleri kullanıcıları ve bu güven yapısı içerisindeki işlem bilgilerini (limit vb.) tanımlamak zorundadırlar.

➡Ripple platformu küresel anlamda çeşitli finans kurumları tarafından yapılan denemelerde kullanılmaktadır.

➡Ripple finansal kurumları hedefleyen bir platformdur.

![](https://ogrencibulteni.com/wp-content/uploads/2020/04/ripple.jpg)

## Diğer Blockchain Platformları

➡Burada anlatılan temel Blockchain platformlarının dışında da pek çok platform bulunmaktadır ve bunların sayısı her geçen gün artmaktadır. Ancak Bitcoin, Ethereum ve Ripple şu anda gerek açık kaynaklı grupların sahiplenmesi, gerekse kurumsal yapıların sahiplenmesi ile birlikte en çok ilgi duyulan platformlara dönüşmüş durumdalar. Sıfırdan bir Blockchain platformu geliştirmek yerine yüzlerce hatta binlerce farklı kişinin sürekli geliştirdiği ve hatalarını giderdiği platformlar çok daha güvenilir ve popüler hale gelmektedir.
