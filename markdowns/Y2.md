---
title: 2. Blockchain Uygulama Alanları
author: Hatice Duygu Duyar - Osman Hascan
student-number: 090200330 - 090170319
---

# Savunma Sektörü

![](https://www.disruptordaily.com/wp-content/uploads/2018/11/BC-RE-Main-23-768x384.png)

Savunma alanındaki veriler ülkeleri direkt olarak güvenlik açısından etkilediği için çok önemlidirler. Veriler merkezcil sistem yerine dağıtık olarak saklandığından dolayı olabilecek siber saldırılara karşı daha dayanıklıdır. Blockchain teknolojisinde katılımcılar zincirde değişiklik yapma yetkisine sahip değildir, kaydedilen veriler silinemez ve zarar verilemez. Bu zincire yeni veriler eklenmesi için belirlenmiş doğrulayıcı katılımcıların onayı gerekir. Locheed Martin ise blockchain teknolojisinden yararlanan ilk ABD savunma şirketidir.

# Siber Güvenlik

![](https://www.disruptordaily.com/wp-content/uploads/2018/11/Main-1-768x384.png)

Siber saldırılar genelde sistemin işleyişini bozmak; verileri ele geçirmek, değiştirmek veya silmek amaçlarıyla veya kişilerin şifrelerini ele geçirmek için yapılır. Sistemin işleyişini bozmak, ağ trafiğini arttırıp böylece erişim engellenerek yapılır. Bu saldırılar, sunucular merkezi olduğundan dolayı sistemi etkiler. Blockchain teknolojisinde veriler dağıtık ve şifreli olarak saklanır. Böylece dışarıdan katılımcılar verilerde değişiklik yapamazlar. Veri eklemek içinse fikir birliği algoritmaları kullanılır. NATO, IBM ve General Motor gibi firmalar siber güvenliği sağlamak adına blockchain teknolojisini kullanmaya yönelik çalışmalar yapmaktadırlar.

# Sigorta Sektörü

![](https://www.blog.omertex.com/wp-content/uploads/2021/04/How-is-blockchain-01.jpg)

Sigorta işlemleri günümüzde kağıt üzerinden yürütüldüğünden dolayı hatalara açık, bu nedenle de verimsizdir. Blockchain teknolojisi sigorta sektöründe talep yönetimi, dolandırıcılığın tespiti, riskleri önleme ve aracısız sigorta sözleşmesi oluşturmak için kullabilir. Blockchain teknolojisinde veriler değiştirilemediği için işlemlerin güvenliği artar. Talep oluşturmada gerekli işlemlerin dijital olarak yürütülebilmesinde akıllı sözleşmelerden yararlanılabilir. Sigorta sektöründe dolandırıcılığın önündeki en büyük engel başka şirketler arasındaki veri paylaşımının yeterli olmamasından dolayıdır. Blockchain teknolojisi sayesinde aynı zararı iki farklı sigorta şirketine ödeterek yapılan dolandırıcılık, güçlü kimlik doğrulama sayesinde engellenebilir. Fizzy, AXA Sigorta tarafından Ethereum ile geliştirilmiş, gecikmeli uçuşlarda üyelerine tazminat ödenmesini sağlayan bir sigorta uygulamasıdır.

# Sağlık Sektörü

![](https://dataart.com.ar/media/2812296/picture1.png)

Sağlık ülkeler için gün geçtikçe daha da önemli bir yere gelmektedir. Ülkeler sağlık verilerinin geliştiriciler ile paylaşılmasını sağlarken bir yandan bu verilerin güvenliğini de sağlamalıdır. Bu noktada blockchain teknolojisi sağlık sektöründe verilerin güvenli şekilde paylaşılması ve saklanmasını sağlamak, sağlık sigortası işlemlerinin yönetilmesi, sağlık tedarik zincirinin yönetilmesi ve genetik verilerin korunmasını sağlamak amacıyla kullanılabilir. Medicalchain, blockchain teknolojisini kullanarak geliştirilmiş elektronik sağlık kayıt platformudur ve MedCoin isimli kripto paraya da sahiptir.

# Finans Sektörü

![](https://www.devteam.space/wp-content/uploads/2018/02/BlockchainFinance-1024x536.png)

Finans sektöründe Bitcoin kripto parası, ilk genel kullamıdır. Bitcoinin ardından bu teknoloji kullanılarak günümüzde 17 binden fazla sayıda kripto para geliştirilmiştir. Günümüzde finans alanındaki teknolojiler on yıllardır kullanılan teknolojilerdir bundan dolayı güvenlik açığı çoktur. Finans alanında merkeziyetçi anlayışlar bulunmaktadır ve bunlar banka gibi tekelleri savunmaktadır. Blockchain teknolojisinin, aracı olmadan işlem yapabilme özelliği sayesinde güvenilirliği artmaktadır. Uluslararası ödemelerde hızı artırarak işlemin masraflarını düşürebilecektir. Ek olarak blockchain teknolojisi borsaların yönetilmesi adına da kullanılabilmektedir ve kullanıcılar aracı olmadan işlem yapabilirler. CHESS, Avusturalya Borsası tarafından işletilen menkul işlemlerinin aracısız, güvenli ve hızlı şekilde yapılmasını sağlayan bir blockchain teknolojisidir.

# Enerji Sektörü

![](https://energyreviewmena.com/media/k2/items/cache/2d8edb28c6792cb00bf850749758d146_M.jpg)

Enerji alım-satım işlemleri blockchain teknolojisi sayesinde hızlandırılabilir. Enerji sektöründeki ilk kullanım yoluysa eşler arası mikro şebekelerin geliştirilmesidir ki bunlar kaybedilen enerji miktarını düşürmeye yaramaktadır. Yeni enerji ticaret ağı sayesinde enerji üreticileri satış yapmak için aracılara ihtiyaç duymayacaktır. Bunun için de akıllı sözleşmeler kullanılabilecektir. Bu sözleşmeler ile gerçekletirilen işlemlerin kaydı zincire kaydedilecektir. Bu sistem enerji ihracatını kolaylaştırırken bir kullanıcı hem üretici hem tüketici konumlarında olabilecektir. Brooklyn Microgrid, LO3 Energy ve Siemens ilbirliği ile geliştirilen blockchain teknolojisini kullanan eşler arası enerji ticaret platformudur. Bu sistem sayesinde güneş panelleri olan üyeler, üretim fazlası enerjilerini diğer üyelere satabilecektir.

---
